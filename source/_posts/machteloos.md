title: Machteloos
date: 2016-09-17 20:16:29
tags: [personal, poem]
---
Het is al lang geleden dat ik iets geblogd heb. Dit gedicht schreef ik toen een familielid in het ziekenhuis kwam te liggen. Hing voor mn gevoel aan een zijden draadje. Gelukkig is het goedgekomen. Dit gedicht komt uit het moment voor de operatie, midden in de nacht.

<!-- more -->

> Daar sta je dan
> Wachtend op de toon
> "Ze is heel erg ziek"
> Snikkend door de telefoon

> Daar sta je dan
> Met een steen op je maag
> Zal ze er straks nog zijn?
> Chaotisch onoplosbare vraag

> Daar ga je dan
> Met een rotvaart over straat
> Elke minuut afvragend
> Ben ik nu niet te laat

> Daar lig je dan
> Doodziek en vol pijn
> Me groot houdend en teder
> Wil ik er voor je zijn

> De machteloze gevoelens
> Maken een woede in me los
> Met lege handen naast het bed
> Waarom ben jij nou de klos?

> Dit is toch niet eerlijk?
> Zegt het boze in mij
> Wachten op de volgende stap
> Wanneer is de pijn voorbij?

> Je kijkt nog een keertje
> Je staat er verdrietig en boos
> De kamer uitgereden
> Blijf je achter, machteloos

title: "Even wachten... pizza!"
id: 23
tags: [cybersecurity]
categories: []
date: 2012-12-08 18:32:00
---
<center>![](http://i.chzbgr.com/completestore/2012/2/5/a887bb4e-a362-4fc0-81ac-ce3a2507a18d.jpg "Pizza Boy is here")</center>
Het is alweer even geleden dat ik berichtte over New York Pizza, vond het nu tijd om hier maar eens op mijn eigen website over te berichten. Een privacy issue waar ze maar niets aan willen doen. Zelf contact gezocht met [@brenno](http://twitter.com/brenno "Brenno de Winter"), hij kreeg echter n.a.v. [zijn column](http://www.hpdetijd.nl/2012-11-26/heeft-u-uw-visitekaartje-al-beveiligd/ "Heeft u uw visitekaartje al beveiligd?") een standaard antwoord van ze, net als ik: "Ja we weten dat de site verouderd is, we gaan er wat vaart achter zetten om de boel op orde te krijgen". Dit antwoord datteert alweer van een paar weken geleden en er is nog steeds niets aan gedaan.

<!--more-->

## Wat is het probleem?

[Op de website](http://www.newyorkpizza.nl/Default.aspx "New York Pizza") van dit bedrijf kun je als klant 'inloggen', zoals zij dat noemen. Als je als klant ingelogd bent, dan kun je dus met jouw gegevens makkelijker een pizza bestellen. Oftewel, je adresgegevens staan al ingevuld. Nu ben ik een fan van pizza's laten bezorgen (gezien de gezondheid en portemonnee doe ik dat gelukkig sporadisch), ik was vroeger een grote klant van Thuisbezorgd.nl

## Wat verstaat New York Pizza dan onder 'inloggen'?

Het gebruikmaken van je e-mailadres en telefoonnummer. Perfect. Ware het niet dat deze informatie makkelijk op te zoeken is en dan dus een privacy issue tot gevolg heeft. Waarom? Ieder persoon dat de combinatie van het telefoonnummer en e-mailadres kan opzoeken, kan dus de exacte adresgegevens opzoeken van een klant. Freaky, right? Is dit vreemd? Ja. Zoals Brenno ook al stelde in zijn column, gaat het hele principe wat betreft 'inloggen' om het feit dat jij iets weet, dat anderen niet weten. In dit geval is dat dus niet zo.

Voorlopig geen pizza's meer voor mij....
title: The rules... Het begin
tags:
id: 320
categories:
date: 2014-05-04 22:45:52
---

> _Het is een donderdagavond, een uurtje of negen. Op Whatsapp heb ik een discussie met Annemarie, het gaat onder andere over bloggen. We hebben het over doelen stellen, over bloggen en wat het inhoudt. Gaandeweg het gesprek, waarin zij advocaat van de duivel speelt en me begint te bombarderen met vragen, die veelal beginnen met "waarom", begint er bij mij een beeld te ontstaan. Het beeld van een reeks blogposts die al een jaar lang op de boekenplank stof liggen te happen in de vorm van ideeën en half geschreven verhalen._
> &nbsp;
> _"Verdomme, je hebt gelijk. Ik moet hier iets mee gaan doen!", app ik met een glimlach. Dat doorvragen... Een beproefde methode om mijn chaotische hoofd met Rotterdamse mentaliteit ("Zeg gewoon wat je denkt") flink te triggeren. And so it begins!_

<!--more-->

## Het begin van een lang proces

Een kleine achtergrondschets is op zijn plaats, voor de komende blogreeks...
&nbsp;
Het is een jaar of tweeënhalf geleden dat ik hieraan begon, "The rules". Ik was kort voor het begin van het proces een psychologisch wrak. Werkloos geweest voor twee maanden. M'n liefdesleven was met een duikvlucht neergestort. Met name de manier waarop leidde tot een zwaar verminderd zelfbeeld. Er werden naar mijn gevoel een aantal fundamenten van mijn leven weggeslagen op dat moment. De rollercoaster was al ingezet een half jaar ervoor. Een beperkte relatie met mijn ouders (door ruzie waar ik zelf voor het grootste deel debet aan was), een half afgemaakte studie, een studieschuld, een ongezonde emotionele situatie en een verkeerde lifestyle.
&nbsp;
Al met al, op z'n zachtst gezegd, een behoorlijke kutsituatie.
&nbsp;
Langzaam ging het beter. De relatie met m'n ouders was hersteld, ik had een nieuwe baan en dus stabiliteit. Al met al leek het dus aan de buitenkant goed te gaan. Mensen zagen me als happy, ik liep rond met een smile en aan de oppervlakte leek het dus oké. Desalniettemin knaagde er iets. Het gevoel van controle kwam langzaam terug, alleen manifesteerde zich nog niet als dusdanig dat ik een doel voor ogen had. Levensdoelen, so to speak. Een set met regels en motto's die mij definieerde...
&nbsp;
## Vrienden

Vrienden kies je. En ze kiezen ze jou. Ik geloof niet in 'het lot', ik geloof echter wel dat er momenten zijn dat je de juiste personen, op het juiste moment, leert kennen. Met dezelfde interesse voor psychologie, een positieve attitude, en met het advies dat ongedwongen wordt gegeven. Juist die vrienden boorden op dat sleutelmoment een belangrijk speerpunt aan: Een doel voor ogen hebben, levenslust en energie. De stijgende lijn.

## The rules

Er moest iets gebeuren. De boeken in duiken, meningen van anderen vragen en een open dialoog aan gaan met vrienden. Het besluit "en zo kan het niet langer", was genomen.
&nbsp;
Het leidde uiteindelijk tot, wat ik zelf noem: "The rules". Gegeven dat je uit een diep dal komt, is het aan jezelf om je weer op te bouwen. Geen enkel persoon kan dit voor je doen, je bent een volwassene die uiteindelijk zelf de verantwoordelijkheid draagt voor je eigen geluk. En daar heb je houvast bij nodig... Principes... Een set met heldere regels.
&nbsp;
In een proces van wederopbouw heb ik in een jaar tijd mijn leven geherdefinieerd. Dit roept vragen op. Een vragende blik, gevolgd door schamper gelach: "Hoezo herdefiniëren? Je bent toch gewoon wie je bent?". Natuurlijk, ik ben nog steeds dezelfde persoon. De regels, principes en het speelveld zijn echter veranderd. Waar er eerst een gemis in controle was en voelde als een langdurige emotionele groeistagnatie, begonnen de "regels" aangescherpt te worden en een belangrijke houvast te bieden. Het gevolg: Controle over je eigen geluk, een stijgende lijn in blijdschap en een nog belangrijker: een groei in emotionele volwassenheid.

## Het doel

Het is inmiddels al een tijd geleden dat ik begonnen ben met "The rules", en ben op een punt beland dat ik ze wil delen. Mijn doel is helder: Ik wil mijn kennis en  mening delen. Zie mij niet als autoriteit op het gebied van personal development, ik vertel mensen niet "Zo moet het". Het is een poging tot een bijdrage leveren aan zelfinzicht. En zelfinzicht is naar mijn idee de belangrijkste factor voor persoonlijke groei. Als ik ook maar 1 persoon kan helpen met mijn mening en verhaal... dan is mijn doel bereikt.
&nbsp;
Ik hoor ook graag de mening van anderen, dit is een interactie. Reageer waar nodig, en bouw mee aan jouw, en mijn, zelfinzicht!
&nbsp;
Tot dusver mijn intro. Nu komt het erop aan... Het schetsboek ligt klaar, de aantekeningen worden uit de kast gehaald en ik stof mijn concepten af. Let's do this!

&nbsp;

_[Annemarie](https://twitter.com/AnnemarieLindeb "Annemarie Lindeboom on Twitter") is blogger voor o.a. Suksawat in Leeuwarden. Ze heeft haar eigen bedrijf "[Letterlijke Verleiding](http://letterlijkeverleiding.wordpress.com/ "Letterlijke verleiding")", en de methode die ze toepaste, door blijven vragen over mijn doelen en het "waarom?", hebben uiteindelijk mij ertoe gezet om mijn initiatief nieuw leven in te blazen. Ik wil haar bedanken voor die trigger!_
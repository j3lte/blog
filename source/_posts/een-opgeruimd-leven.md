title: Een opgeruimd leven...
id: 347
date: 2014-06-23 14:15:54
updated: 2014-06-23 14:15:54
tags: [personal,psychology]
---
Dit keer even niet over m'n rules. Neen, het ligt even stil. Niet qua mindset, vooral qua prioriteit. Ik maak me geen zorgen, de voortzetting van mn [30 rules](http://jeltelagendijk.nl/2014/05/rules-het-begin/ "The rules… Het begin") komt snel. Er waren echter andere dingen die eerst getackled moesten worden. En dat is een proces dat zich al aan het voortzetten is de afgelopen paar weken. Eentje die me aan het hart gaat.

<!--more-->

Laat ik allereerst iets zeggen over hoe ik ben. Als je mijn blog gelezen hebt tot nu toe, zie je een bepaald patroon. Nee, juist niet. Er was geen peil op te trekken. De ene keer gaat het over cyber security, dan gaat het weer over programmeren, dan weer over lifehacking. Het zijn mijn passies, alleen was er weinig consistentie in te vinden. In de essentie van mijn 'zijn', heb ik een aantal krachtige punten, en een aantal zwakke punten. We zijn tenslotte allemaal mens, nietwaar? (Zo'n heerlijke cliché uitspraak dat nog net geen '[sorry](http://jeltelagendijk.nl/2014/05/rules-sorry/ "Sorry :: The rules")' is) Een van mijn eigenschappen is chaos. Dat heb ik al lang geleden onderkend, ik heb er alleen nooit iets mee gedaan. Althans, niet bewust. Tot een paar weken geleden...

Chaos is overal eigenlijk. Zonder een aantal strikte regels en overtuigingen, alsmede richtlijnen, zou het leven eigenlijk één grote chaos zijn... Het internet en de media draagt hier aan mee. Als mensen worden wij dagelijks gebombardeerd met informatie. Het is makkelijk om jezelf hierin te verliezen. We worden blootgesteld aan reclame op TV, we klikken door op de blogposts op Facebook, we worden overstelpd met productplacement en kortingen in de supermarkt, etcetera. Het gevolg: een information overload! Als bijna een zombie door het leven gaan door het bombardement aan prikkels. Nu schets ik dit wellicht een tikje zwart-wit, in essentie lijkt me dit een goede analogie...

Tot een aantal weken geleden dacht ik dat ik het voor elkaar had. Een prima baan, nog zoekende naar de ware, een paar goede vrienden, een lifestyle. En toch miste er iets... Of liever gezegd, er was iets teveel. De chaos. De chaos om me heen die een [information overload](http://www.infogineering.net/understanding-information-overload.htm "Understanding information overload") teweeg bracht. Mezelf kennende, en de technieken, zocht ik naar een antwoord. Meditatie, het rustpunt zoeken. "Laat het antwoord komen, laat je brein het werk doen...". Het antwoord op deze chaos. En het antwoord kwam snel.

Mijn vraag aan jou is dan ook: Hoe opgeruimd is jouw leven? Het eerste wat me opviel was de chaos waarin ik zat. Als we het over materialisme hebben, dan is dat mijn huis. Het leek aan de oppervlakte opgeruimd, niets was minder waar. Spullen die ik niet meer gebruikte, lagen opgeslagen. De enige reden dat ik ze bewaarde was "hier heb ik wellicht, ooit, in deze situatie, nog wat aan". De papierwinkel die stof lag te happen was van hetzelfde kaliber. Papieren of brieven die ik nog moest lezen, of gewoonweg diende te bewaren.

Ik trek het echter nog verder. Enig idee hoeveel TV je kijkt per dag? Wat is er meer zinloos dan naar een scherm te kijken dat licht uitzendt, onder het mom van 'entertainment', zonder enige input van jezelf? Niks toch? Ja. natuurlijk, het is 'leuk', het is alleen weinig productief? Hier moet ik overigens een kanttekening bij maken, met betrekking op de actualiteit. Ook ik kijk wel eens TV, althans één keer de laatste tijd. Het WK. Natuurlijk kijk ik het Nederlands elftal en geniet ik daarvan. Het enige verschil met 'normaal tv kijken'? Je doet dit met anderen! Samen iets kijken, de vreugd of de lol delen. Dat is het enige leuke aan TV kijken, mét anderen.

Hoeveel mails liggen er nog te wachten? Hoeveel taken zijn er nog open? Welke dingen stel je uit? Dat zijn de vragen die ik mezelf stelde. Het antwoord was in 1 simpel antwoord te formuleren: "teveel!". En dus begint het opruimen. Alles, maar dan ook alles opruimen.

Het opruimen begon een aantal weken geleden pas echt. De kabel is uit de TV getrokken, de papieren zijn ingescand en weggegooid en elke kast heeft al een goede opruimbeurt gehad. Alle mails zijn uit m'n mailbox verdwenen, alle zinloze pagina's op Facebook disliked en zelfs m'n phone begint leeg te raken. Recepten zijn gearchiveerd, ik heb een lijst met m'n boeken die ik wil lezen, heb een overzicht van de audiobooks die ik wil luisteren. De financiën zijn gebudgetteerd, de afwas is gedaan, de vuilniszakken de deur uit... Ik weet exact wat ik op mijn werk moet doen, welke zaken prioriteit hebben, welke mails moeten worden beantwoord...

Hoe leger je leven is, als het gaat om afleidingen en onzinnige dingen, des te meer rust creëer je. Hoe meer rust je creëert, hoe beter de overzichten zijn. En hoe beter het overzicht in je leven, des te opgeruimder ben je...

De cliché uitspraak: "Een opgeruimd huis, is een opgeruimd hoofd".

Laten we het breder trekken...

_**"Een opgeruimd leven, is een opgeruimd hoofd". Tijd, energie en ruimte voor de volgende uitdaging!**_

> De gadget- en technologiefanaat die ik ben, geniet ik van de geneugten die technologie me bied hierin. Twee dingen die in het einde van deze blogpost met je deel, als onderdeel van het GTD (Getting Things Done) proces met je deel:

> 1.) [Google Tasks](https://www.gmail.com/mail/help/tasks/). Ik maak zelf gebruik van "[Business Tasks](https://play.google.com/store/apps/details?id=com.appgenix.biztasks "Google Play Store :: Business Tasks")", een app voor Android. Het fijne aan deze app, naast dat het gratis is, is de mate van flexibiliteit. Subtaken aanmaken, reminders, het zit er allemaal in. En dus neem ik deze app als de heilige graal en maak hier dagelijks gebruik van. Orde in de chaos scheppen begint met het structureren van lijsten. De developer die ik ben, maak ik daarbij ook gebruik van een aantal [SCRUM](http://www.scrum.nl/site/Scrum-Begrippen-agile-scrum "Scrum begrippen") termen: Mijn lijst met zaken die geen prioriteit hebben, gaan op, wat men noemt, de 'backlog'. Alles wat prioriteit heeft, staat op de dagelijkse TODO. En het is een uitdaging om die dagelijkse lijst leeg te krijgen. Dat creeert rust!

> 2.) [Lift](https://www.lift.do/app/users/15beb999ed5c07c6cc4d "Jelte Lagendijk on Lift"). Ik grijp hier terug op een blogpost die ik in [januari 2013](http://jeltelagendijk.nl/2013/01/challenge-accepted/ "Challenge… accepted") schreef. Het gaat daarin om de 30-day-challenge. De app Lift (Het is een web-app, hij is ook voor [Android](https://play.google.com/store/apps/details?id=com.liftworldwide.lift "Google Play Store :: Lift") te vinden), is eentje die inhaakt op het idee van een dergelijke challenge, namelijk het veranderen, danwel aanleren van een gewoonte. Wat het met name doet is je dagelijkse reminders geven. En ik ben dus bezig met een aantal challenges, de belangrijkste is "Unclutter" (opruimen).

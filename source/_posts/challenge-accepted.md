title: Challenge... accepted
id: 100
date: 2013-01-06 13:24:45
updated: 2013-01-06 13:24:45
tags: [psychology, personal]
---
Het stuk gelezen over "[Goede voornemens](http://jeltelagendijk.nl/2012/12/goede-voornemens/ "Goede voornemens")"? Right, dat zou iets duidelijk moeten maken over het stellen van doelen en dient enigszins als houvast qua regels voor het maken van die doelen. Echter, wat als we een gewoonte willen veranderen? Ik vertelde al hoe het niet mogelijk is om ergens niet aan te denken, toch? Hoe verander ik dan een gewoonte? Het is een stuk zelfdiscipline dat je daarvoor nodig hebt, alleen is het iets waar velen in falen. Hier ben ik zelf ook schuldig aan. Een bepaald doel voor ogen hebben (af- of aanleren van een gewoonte), alleen kan ik er geen tijdslimiet of deadline aan vastknopen.

<!--more-->

Waar het op neerkomt is dat het een doel is zonder einde. Dus een bepaalde gewoonte die je wilt afleren, maar wat dus eindeloos voortduurt. Voorbeeld: "Ik stop met het gebruik van suiker in m'n koffie". Wanneer mag ik het dan wel weer doen? Nooit! Nu is dit een licht voorbeeld (er zijn zwaardere te bedenken, zoals stoppen met roken), het illustreert een probleem: Het is tijdloos. Het woord "nooit" of "voor altijd" blijven resoneren in gedachten. Je maakt een beslissing die je dan voor de rest van je leven zal moeten voortzetten. Vooral die laatste opmerking maakt dat veel mensen falen in het afleren van een dergelijke gewoonte. Sommigen hebben een ijzersterke wil en kunnen zich vasthouden aan een beslissing. Voor de meeste anderen, tenzij het een zaak van leven en dood is, zal zoiets niet lang standhouden.

## Hoe zou je het veranderen van een gewoonte kunnen benaderen?

Al een tijdje ben ik aan het experimenteren met het concept "30-day challenges". De nu volgende video, een TED-talk van Matt Cutts, illustreert bijzonder goed hoe een 30-day challenge in z'n werk gaat:

<center><iframe width="490" height="275" src="http://embed.ted.com/talks/matt_cutts_try_something_new_for_30_days.html" frameborder="0" scrolling="no" webkitallowfullscreen="webkitallowfullscreen" mozallowfullscreen="mozallowfullscreen" allowfullscreen="allowfullscreen"></iframe></center>

Je start een bepaald experiment, betreffende een gewoonte die je zou willen aan- of afleren, of puur iets dat je graag eens uit zou proberen. Het doel is nu echter niet meer een gewoonte te veranderen (voor altijd), het gaat puur om het volbrengen van de challenge (die dus een einde heeft). Zie het als een experiment! Je doet iets voor dertig dagen lang, en je weet dat je na die dertig dagen weer terug kunt naar je oude ik.

Het is een kwestie van volhouden en aftellen van de dagen. Maak er een sport van! Een gewoonte is daarmee sneller afgeleerd dan je zou denken, puur omdat je na die 30 dagen de keuze hebt om weer terug te gaan naar de oude situatie, of het vol te houden. Ongeacht je keuze die je dan maakt, kun je er geen spijt van krijgen, wetende dat je de challenge hebt volbracht.

Voor mij staan er een aantal challenges opgeschreven, die ik stuk voor stuk ga uitvoeren en documenteren. Hier en daar dien ik de regels nog te finetunen voor minimale effort met maximaal resultaat. Ik wil resultaat zien. Momenteel ben ik bezig met: "30 dagen lang geen tv kijken in je eentje en/of thuis". Ik mag dus alleen naar de tv kijken als ik bij of met iemand anders ben. Is simpel opgesteld en simpel uit te voeren. Je dient klein te beginnen, wil je groots slagen.

Inmiddels, na drie weken geen tv, kan ik bijna met zekerheid zeggen dat ik het nul komma nul mis. De productiviteit, alsmede creativiteit in mijn hoofd, lijken met de dag toe te nemen. Geen bullshit tv meer 's avonds als ik thuis kom, het nieuws en films kijk ik af en toe online als ik zin heb.

What's your challenge?
